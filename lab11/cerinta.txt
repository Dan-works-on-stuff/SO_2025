Signal processing #2 (using signals for syncronization between father and child)]
Să se scrie un program C care la execuție mai întâi va crea un proces fiu și apoi va avea comportamentul descris în continuare.
Programul inițial (i.e., procesul tată) va copia intrarea standard într-un fișier text, al cărui nume este specificat în linia de comandă a programului.
Dacă se scurge un timp egal cu 5*N secunde (i.e., 5 intervale de câte N secunde), de la începerea execuției programului, fără a se introdude nici un caracter de la tastatură, atunci programul va fi terminat, cu codul de exit 1 (i.e., nu este lăsat să aștepte input de la tastatură pe o perioadă nelimitată). Altfel, programul va fi terminat atunci când utilizatorul tastează CTRL+D (i.e., EOF în fluxul stdin), cu codul de exit 0.
Valoarea constantei N este specificată, de asemenea, ca și argument al programului în linia de comandă.
În plus, pentru fiecare interval de N secunde dintre cele 5 amintite mai sus, dacă acel interval este neutilizat (i.e., fără input de la tastatură din partea utilizatorului), atunci utilizatorul va fi atenționat printr-un mesaj corespunzător.
Iar înainte de a se termina (în ambele situații posibile de terminare descrise mai sus), după ce a închis fișierul de output, procesul părinte va trimite procesului fiu semnalul SIGUSR2, iar apoi va aștepta semnalul SIGCHLD (generat automat de fiu când acesta se va termina) și abia apoi va afișa pe ecran un mesaj de terminare (e.g., "Parinte: sfarsit executie!") și își va încheia execuția, cu codul de exit specificat mai sus, pentru cele două situații posibile de terminare descrise mai sus. 
Iar procesul fiu va începe prin a aștepta primirea semnalului SIGUSR2, iar la primirea acestuia va afișa pe ecran un mesaj de genul "Fiul: am primit USR2!", urmat de afișarea pe ecran a conținutului fișierului de output creat de părinte, și apoi își va încheia execuția, afișând pe ecran un mesaj corespunzător (e.g., "Fiul: sfarsit executie!").
(Indicație: pentru măsurarea scurgerii intervalelor de N secunde, tratați semnalul SIGALRM, generat cu apelul alarm.) 
